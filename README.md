# Αρχιτεκτονική Προηγμένων Υπολογιστών - Εργαστήριο 3
## Εργαστήριο Β - Ομάδα 6
* Χατζηιορδάνου Ελισσάβετ 8269
* Πετρίδη Βασιλική 8602

### Βήμα 1

##### Ερώτημα 1

###### Επικύρωση του McPAT.

Η κύρια εστίαση του McPAT είναι η ακριβής μοντελοποίηση της ισχύος και της περιοχής, με βασικό περιορισμό τον χρονισμό. Η σχετική και η απόλυτη ακρίβεια είναι αμφότερες πολύ σημαντικές για την μοντελοποίηση ισχύος σε επίπεδο αρχιτεκτονικής. Σχετική ακρίβεια σημαίνει ότι οι αλλαγές στην μοντελοποιημένη ισχύ, ως αποτέλεσμα τροποποιήσεων στην αρχιτεκτονική, θα πρέπει να αντικατοπτρίζουν, σε σχετική κλίμακα, τις αλλαγές που θα βλέπαμε σε μια πραγματική σχεδίαση. Η απόλυτη ακρίβεια είναι εξίσου σημαντική αν θα θέλαμε να συγκρίνουμε τα αποτελέσματα με τα όρια θερμικής ισχύος σχεδιασμού (TDP) ή να βάλουμε την εξοικονόμιση ενέργειας στον πυρήνα στα πλαίσια ολόκληρου του επεξεργαστή ή όλου του συστήματος. Η σχετική ακρίβεια του McPAT εξασφαλίζει ότι τα σχετικά βάρη ισχύος των διαφορετικών στοιχείων ενός τσιπ έχουν μοντελοποιηθεί σωστά. Η απόλυτη ακρίβεια μεγέθους του McPAT σημαίνει ότι οι αριθμοί ισχύος για τα επιμέρους εξαρτήματα αλλά και η συνολική ισχύς αξιολογούνται σωστά. Για την επικύρωση του McPAT, έγινε σύγκριση των αποτελεσμάτων του  McPAT με δημοσιευμένα δεδομένα των εξής επεξεργαστών:
* __Niagara 90nm, 1.2 GHz, 1.2V__
* __Niagara2 65nm, 1.4GHz, 1.1V__
* __Xeon 65nm, 3.4GHz, 1.25V__
* __Alpha 21364 180nm, 1.2GHz, 1.5V__

##### Ερώτημα 2

* __Dynamic Power:__   Η δυναμική ισχύς είναι η ισχύς που χρειάζεται για την φόρτιση και αποφόρτιση των χωρητικών φορτίων για την αλλαγή της κατάστασης. Είναι ανάλογη με την συνολική χωρητικότητα φορτίου, την τάση τροφοδοσίας, την διακύμανση της τάσης κατά την μεταγωγή, την συχνότητα ρολογιού και τον συντελεστή δραστηριότητας. 
* __Static Power or Leakage:__ Τα τρανζίστορ στα κυκλώματα έχουν διαρροές, με αποτέλεσμα να διαχέουν στατική ισχύ. Το ρεύμα διαρροής εξαρτάται από το πλάτος των τρανζίστορ και την τοπική κατάσταση των συσκευών. Υπάρχουν δύο μηχανισμοί διαρροής. Η διαρροή υποκατωφλίου, η οποία οφείλεται σε ενα μικρό ρεύμα που ρέει μεταξύ source και drain των τρανζίστορ που βρίσκονται σε off-state και η διαρροή πύλης, που είναι το ρεύμα που διαρρέει από τον ακροδέκτη της πύλης και διαφέρει σε μεγάλο βαθμό, ανάλογα με την κατάσταση της συσκευής.
* __Short-circuit Power:__ Η ισχύς βραχυκυκλώματος υπολογίζεται μέσω των εξισώσεων που προκύπτουν από το paper Nose et al που προβλέπει τάσεις για short-circuit power. Εαν ο λόγος threshold voltage/supply voltage συρρικνωθεί, η ισχύς βραχυκυκλώματος γίνεται πιο σημαντική. Συνήθως, είναι περίπου το 10% της συνολικής δυναμικής ισχύος, μπορεί όμως να φτάσει και το 25%.

Αυτό που θα επηρεαστεί είναι προφανώς το Dynamic Power καθώς για να τρέξουν τα προγράμματα χρειάζεται να γίνουν οι αντίστοιχες φορτίσεις και αποφορτίσεις των χωρητικών φορτίων. Όπως είδαμε, η δυναμική ισχύς δεν εξαρτάται από τον χρόνο εκτέλεσης οπότε το μέγεθος (σε χρονική διάρκεια) ενός προγράμματος δεν θα την επηρέαζε.

##### Ερώτημα 3

Κάτι που θα πρέπει να λάβουμε υπόψην για να απαντήσουμε το παραπάνω ερώτημα είναι η ενεργειακή απόδοση. Στους υπολογιστές, το Performance per Watt είναι ένα μέτρο του energy efficiency μιας συγκεκριμένης αρχιτεκτονικής υπολογιστή. Ως performance, ορίζονται συχνά τα FLOPS (floating point operations per second) ή τα MIPS (instructions per second). Σύμφωνα με τα παραπάνω, ναι θα ήταν πιθανό ο δεύτερος επεξεργαστής που καταναλώνει 35 Watt να δίνει στο σύστημα μεγαλύτερη διάρκεια μπαταρίας από τον πρώτο που καταναλώνει 25 Watt. Δυστυχώς, ο McPAT δεν μπορεί να μας δώσει την σχετική απάντηση καθώς δεν μας δίνει κάποιο αποτέλεσμα για το performance, σε αντίθεση με τον gem5 που είχαμε εξετάσει στα προηγούμενα assignments.

### Βήμα 2
